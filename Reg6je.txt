Regulamin 6. Jesiennego Grand Prix Ustki w Brydżu Sportowym
§1. Terminy i miejsce
    1. Cykl 10 turniejów rozgrywany jest w terminach od 30 września do 16 grudnia 2025 roku.
    2. Rozgrywki odbywają się w każdy wtorek w Klubie Garnizonowym Ustka-Lędowo.
    3. Początek zawodów o godz. 17:00.
§2. Format rozgrywek
    1. W ramach Grand Prix odbędzie się 9 turniejów par oraz 1 turniej indywidualny.
    2. Turnieje par rozgrywane są naprzemiennie systemem:
        ◦ na maksy,
        ◦ na cav-śr.
    3. Turniej indywidualny (9.12) rozgrywany jest systemem na maksy.
    4. Organizator zastrzega sobie prawo do zmiany formatu rozgrywek, jeśli w turnieju weźmie udział 6 lub mniej par.
§3. Punktacja długofalowa (Grand Prix)
    1. Do klasyfikacji generalnej liczy się 8 najlepszych wyników każdego uczestnika.
    2. Punktacja w turniejach par:
        ◦ Ostatnie miejsce: 2 punkty
        ◦ Każde miejsce wyżej: +2 punkty
    3. Punktacja w turnieju indywidualnym:
        ◦ Ostatnie miejsce: 1 punkt
        ◦ Każde miejsce wyżej: +1 punkt
    4. Dodatkowe premie za miejsca na podium:
        ◦ 11+ par: I miejsce +3 pkt, II miejsce +2 pkt, III miejsce +1 pkt
        ◦ 7-10 par: I miejsce +2 pkt, II miejsce +1 pkt
        ◦ 6 i mniej par: I miejsce +1 pkt
    5. W przypadku remisu, wszystkim zawodnikom przyznaje się najwyższą liczbę punktów przypadającą na zajmowane miejsca.
§4. Opłaty (wpisowe)
    • Panowie: 10,00 zł od osoby
    • Panie: 8,00 zł od osoby
    • Członkowie UTW Ustka: 5,00 zł od osoby
    • Młodzież szkolna i studenci studiów dziennych: bezpłatnie
§5. Nagrody
    1. Nagrody w poszczególnych turniejach:
        ◦ I miejsce: 30,00 zł
        ◦ II miejsce: 20,00 zł
    2. Nagrody główne w klasyfikacji Grand Prix:
        ◦ Miejsca I-III: Puchary Prezesa OSIR Ustka
        ◦ Miejsca IV-VI: pamiątkowe plakietki
    3. Wręczenie nagród głównych odbędzie się 16 grudnia 2025 roku podczas turnieju zakończenia.
§6. Przepisy
    1. Zawody prowadzone są zgodnie z Międzynarodowym Prawem Brydżowym 2017 oraz Regulaminem Zawodów PZBS.
    2. Członkom PZBS będą naliczane punkty rankingowe.

Regulamin zatwierdzono w Ustce, dnia 9 września 2025 roku.
Prezes Klubu Brydża Sportowego USTKA
Leszek Diuna

